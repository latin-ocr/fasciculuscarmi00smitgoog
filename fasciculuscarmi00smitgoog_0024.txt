7

Carmine quo, Dea, te dicam, gratissima coeli 85

Progenies, ortumque tuum; gemmantia rore

Ut per prata levi lustras, ct floribus halans

Purpureum Veris gremium, scenamque virentem
Pingis‚ et umbriferos colles, et caerula regna?
Gratia te, Venerisque Lepos, et mille Celerum, 90
Formarumque chorus seqnitur, Motusque decentes.
At caput invisum Stygiis Nox atra tenebris
Abdidit, lromendaeque simul Formidinis ora,
Pervigilesque aestus Curarum, atque anxius Angor:
Undique Laetitia florent mortalia corda, 95
Purus et arridet largis fulgoribus AEther.

Omnia nec tuideo invalida se pandere Menti
(Quippe nimis teneros posset vis tanta diei
Perturbare‚ et inexpertos confundere visus)

Nec capere infantes animos, neu cernere credas 100

Tam variam molem, ct mirae spectacula lucis:

Nescio qua tamen haec oculos dulcedine parvos
Splendida percussit novitaS, traxitque sequentes ;
Nonne videmus enim, latis inserta fenestris

Sicubi sc Phoebi dispergant auree tela, , 105
Sive lucernarum rutilus colluxerit ardor,

Extemplo huc obverti aciem, quae fixa repertos

Haurit inexpletum radios, fruiturque tuendo.

 

